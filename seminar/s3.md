# SOK-1004 Økonomiske emner og programmering

## Oppgaver til Seminar 3

### Oppgave 1
En bedrift kan velge mellom fire produksjonsteknologier som bruker forskjellige kombinasjoner av arbeidskraft (L) og kapital (K) for å produsere et produkt. 
Tabellen under angir hvor mange enheter av hver produksjonsfaktor som trenges av teknologi A, B, og C for å produsere én enhet ferdigprodukt

| Teknologi   | Arbeidskraft (L)   | Kapital (K)  | 
|----------------|----------------|-----------|
|A   | X                        | 1      | 
|B  | 2  | 3 | 
|C   | 5  | 2     | 

hvor X>0.

a) Tegn en figur som viser teknologimulighetene til bedriften.    
b) For hvilke verdier av X er teknologi B og C dominert av A?    
c) La prisen på én enhet med arbeidskraft være w, og prisen på én enhet kapital være r. Skriv en generell likning som viser produksjonskostnader.    
d) Anta videre at w=4, r=8 og tegn isokostnadslinjer som går gjennom B og C. Hvilken av teknologi B og C velger bedriften som vil minimere produksjonskostnader? Forklar intuisjonen bak ditt svar.    
e) Regjeringen åpner opp for at bedriften kan ansette arbeidere fra utlandet, og dette gjør at w faller til w=2. Endrer dette bedriftens valg av teknologi sammenliknet med (d)? Forklar.   
f) I deloppgave (d) og (e) hadde du mye informasjon. Anta nå at du ikke vet verdiene til w og r, men du har informasjon om den relative prisen w/r. Hvilken teknologi velges dersom (i) w/r = 0,5, og (ii) w/r = 0,25. Forklar.   
g) For hvilke verdier av w/r vil en kostnadsminimerende bedrift velge teknologi C over teknologi B?   
h) Anta at bedriften bruker teknologi C og at w/r=0,25. Gitt at teknologi A ikke blir valgt, hva kan du konkludere om størrelsen på X?   
i) Du vet at w/r<1/3, men kjenner ikke til dens eksakte verdi; du vet heller ikke verdien av X. Tegn en figur som kan hjelpe bedriften med å bestemme seg for valg av kostnadsminimerende teknologi i dette tilfellet. (Hint. Bruk tidligere svar til å utelukke B eller C, og sammenlikn "vinneren" med A. Tegn en figur med w/r på den vertikale aksen, og X på den horisontale aksen).  

### Oppgave 2

a) En Cobb-Douglas produktfunksjon viser hvordan produsert mengde kobles til produksjonsfaktorer. Med to faktorer (arbeidskraft, L, og kapital, K) kan denne sammenhengen vises i 3 dimensjoner. [Her](/ressurssider/cobb douglas med 2 faktorer.R) finner du et eksempel som du kan kjøre i RStudio. For å vise produktfunksjonen i 2 dimensjoner kan man holde produsert mengde konstant, og se på hvilke kombinasjoner av L og K som gir nøyaktig dette produksjonsnivået. Kjør denne [koden](/seminar/isokvanter.R) i RStudio. Forklar det som vises på figuren. (Disse kurvene heter produksjonsisokvanter).      
b) Anta nå at prisen på arbeidskraft (w) er 2, og prisen på kapital (r) er 1. Tegn isokostnadskurver i figuren som gjenspeiler denne relative prisen på produksjonsfaktorene.     
c) Kan du bruke figuren til å finne den kostnadsminimerende kombinasjon av L og K for å produsere 40 enheter ferdigprodukt? 
(Hint. Skriv kode som plotter en rett linje oppå produksjonsisokvantene. Som produksjonskostnad kan du prøve for eksempel 19,8, 22,6, og 25,2).   
d) Hvordan endres den optimale kombinasjon av L og K dersom r økes til 3? Forklar intuisjonen bak resultatet.

### Oppgave 3

Les [Kap. 1](/seminar/NOU 2015_ 1 kap 1 (prod1).pdf){:target='_blank_'} i NOU 2015:1 "Produktivitet - grunnlag for vekst og velferd".    
a) Hva er bakgrunnen for at Produktivitetskommisjonen ble opprettet i 2014?      
b) Forklar innholdet i Figur 1 og Tabell 1.1 og Tabell 1.2.   
c) Hvorfor er det et problem for Norge at andre land har lav produktivitetsvekst?   
d) Hva sier kommisjonen om de største utfordringene for fremtidig produktivitetsvekst?    





